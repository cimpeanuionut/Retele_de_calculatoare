 Referat criminologie
 -Traficul de droguri-




				












1.	Notiunea de “drog”.
2.	Principalele tipuri de droguri.
3.	Lupta anti-drog in diferite state.
4.	Problema drogurilor in Romania.



1.	Notiunea de “drog”

In ultimii ani, una din cele mai serioase probleme cu care se confrunta intreaga societate este reprezentata de droguri. Fie ca este vorba despre curiozitatea tinerilor, dorinta acestora de a experimenta sau chiar de a isi ridica performantele intelectuale, consumul si traficul de droguri constituie probleme de importanta si complexitate deosebite.
Pe langa usurinta cu care mass-media poate influenta judecatile de valoare, in consecinta si alegerile pe care oamenii le fac si deciziile acestora, o responsabilitate mare o au si acele grupuri de crima organizata care faciliteaza raspandirea stupefiantelor. Insa, un aspect serios il prezinta si faptul ca farmacistii, firmele de produse farmaceutice si unele cadre medicale inlesnesc modul in care pot fi procurate unele medicamente cu efecte de drog.
Pentru a intelege mai bine fenomenul traficului de droguri, trebuie sa cunoastem notiunea drogului. Astfel, drogul este o substanta ce poate produce o stare de dispozitie fizica si/sau psihica si care poate genera toxicomania, indiferent de tipul substantei in cauza (stimulenta, analgezica, etc).  Cu alte cuvinte, drogurile sunt substante care isi gasesc anumiti receptori in organismul nostru, care actioneaza prin incetinirea, grabirea sau modificarea proceselor unui anumit organ si care creeaza dependenta.
Aceasta dependenta este cunoscuta sub numele de “toxicomanie”, adica obisnuinta morbida (bolnavicioasa) de a folosi doze repetate si crescande de substante toxice, intre care si stupefiante. 
Stupefiantele inhiba centrii nervosi si provoaca o stare de inertie fizica si psihica. 
Pe langa aceste stupefiante, mai exista si asa-numitele “produse halucinogene”, substante sau medicamente care pot provoca perceperea unor obiecte sau persoane care nu exista in realitate.
Narcoticele, sedativele, analgezicele, tranchilizantele, neurolepticele, anestezicele, etc. sunt substante psihotrope medicamentoase, folosite in medicamentatia sistemului nervos. Pe de alta parte avem in aceeasi categorie alcoolul, care nu este un medicament. 
	Asadar, consumul, administrarea acestor substante stupefiante reprezinta ceea ce noi obisnuim sa numim “a se droga”. Termenul are si alte conotatii si revine mai ales celor care consuma in mod excesiv aceste substante toxice.


2. Tipuri de droguri si substante stupefiante
	Desi cel mai consumat si mai popular drog este cofeina, care e legala in toate partile lumii, dar nu este consumata de membrii unor religii, vom trata opiul, cocaina, cannabisul, drogul ecstasy, mescaline si L.S.D.-ul.

2.1.Opiul  - si derivatii acestuia, morfina si heroina
	Opiul este obtinut din soiul Papaver somniferum, printr-o tehnica de incizie a capsulelor de mac; se elimina un suc laptos care se transforma intr-o masa bruna in momentul contactului cu aerul. 
	Mai exista si opiul brut, obtinut din latex, constituit din guma, grasimi, materii pectice (pectina – clasa de compusi organici ce se gasesc in tesuturi vegetale, folositi in industria alimentara), albumine, rasini, alcaloizi – codeine, narcotina, tebaina, morfina, papaverina si naceina.  
Principalele producatoare ilicite de mac pentru opiu sunt India si Turcia, insa primele incercari de cunoastere a opiului au fost facute acum 6000 de ani de catre sumerieni.
Opiul este consumat in diferite feluri, cel mai cunoscut mod este fumatul, iar apoi urmeaza masticatul si este utilizat chiar sub forma de supozitoare. Produce o stare de euforie, finalizata cu somn si delir. Efectele difera de la individ la individ, putandu-se ajunge chiar si la dureri violente si moarte. Cert este ca s-au constatat pierderi de vointa si incapacitate de decizie.

Morfina
	Aceasta a fost obtinuta din opiul brut, in 1808 de chimistul german Serturner, urmand ca in 1850 sa se obtina morfina injectabila. Sunt binecunoscute tratamentele ce au la baza morfina in randul bolnavilor de cancer, insa odata utilizata in cantitati mari creeaza toxicomanie, morfinomanie. Consumul excesiv cauzeaza pierderea treptata a activitatii psihice a consumatorului.



Heroina
	Este unul dintre cele mai periculoase stupefiante, dupa unii autori, cel mai periculos stupefiant, desi in 1898 era cunoscuta drept un medicament foarte valoros utilizat impotriva tusei. Este cunoscuta sub numele de “dyacethylmorphine” si este produsa ilegal pe toate continentele. Pe piata ilicita este cunoscuta sub 4 sortimente, 1, 2, 3 si 4, in functie de cantitatea de substanta activa. Cea mai consumata este tipul 3, cunoscuta sub numele de “brown sugar” sau “Hong Kong Rocks”.
	Este mult mai toxica decat morfina si are urmari mult mai grave, primul abuz cunoscut avand loc in timpul Primului Razboi Mondial, mai ales in Statele Unite. In Europa s-a extins destul de greu, spre deosebire de S.U.A., unde a facut multe victime, printre care si multe celebritati. 
	Drogurile opiacee produc euforie, somnolenta, apatie, letargie, descresterea activitatii fizice, constipatie, pupile punctiforme, tulburari de gandire, moarte, chiar daca au si actiune sedativa si analgezica si sunt utilizate si in scop medical.
	Injectarea in vena a heroinei produce inrosirea pielii, dependentii fiind atrasi cel mai mult de emotia pe care aceasta o produce. Emotia este descrisa ca un orgasm nongenital cu centrul in abdomen, ce da senzatia de caldura si de saturatie a stomacului. Dar daca aceste senzatii nu se produc, se va instala o stare de frica.
	In cazul unei supradoze, se instaleaza coma si o respiratie adanca si inceata. Pielea devine rece si lipicioasa, maxilarul este relaxat, insa cel mai mare pericol il reprezinta inghitirea limbii. Bineinteles, urmeaza convulsii, si dupa cum am amintit, decesul. 

2.2 Cocaina
	“Methyl ester de benzoylecgonine” – este extras din frunzele arbustului de coca originar din America de Sud. Face parte din randul drogurilor cu capacitate de stimulare a sistemului nervos central si se manifesta prin cresterea bunei dispozitii, a atentiei si a energiei, fiind inlaturate apetitul si nevoia de a dormi.
	Frunzele de coca sunt culese manual, de 3-4 ori pe an si sunt puse la uscat pe suprafete pardosite, amestecate cu kerosen si carbonat de calciu, sodiu sau potasiu, dupa care timp de o noapte sunt calcate in picioare. Se transforma ulterior in carbonat de cocaina si se dizolva in kerosen. Solutia se filtreaza pentru inlaturarea reziduurilor, dupa care este amestecata cu acid sulfuric pentru a se obtine o pasta care se pune la uscat pentru evaporarea kerosenului. Se adauga din nou acid sulfuric, permanganate de potasiu, acetona sau eter etilic pentru obtinerea sulfatului de cocaina. In fine, se adauga acid clorhidric si alcool, formandu-se un precipitat de clorhidrat de cocaina care cristalizeaza in timp. Rezulta acea pulbere alba, pufoasa fara miros, cunoscuta sub numele de “zapada” .
Cele mai cunoscute tari pentru culturile de coca sunt Bolivia si Peru, dar acestea s-au extins alarmant pana in Columbia. Castigurile traficantilor sunt extraordinar de mari. Cocaina obtinuta din 1 t de frunze de coca atrage castiguri de peste un milion de dolari, si retinem ca se obtin aproximativ 2 kg de cocaina. 
In Statele Unite ale Americii consumul de cocaina a atins punctul culminant in anul 1914, urmand ca in Europa sa se raspandeasca la Berlin, in anii ’20.
Cele mai variate modalitati de a consuma un drog le cunoaste cocaina: prizare, injectare subcutanata, masarea gingiilor cu pulbere de cocaina, consumarea vinului cu adaos de cocaina. Cea mai cunoscuta forma este prizarea, care provoaca leziuni destul de grave septului nasal, ajungandu-se la distrugerea cartilajului. Toxicomanii bogati isi permit inlocuirea acestuia cu placute de argint sau platina. 
Drogul produce o adevarata furtuna nervoasa, fiind trimise impulsuri spre neuroni si intervine supraexcitarea. Se produce o stare de euforie de scurta durata si este suprimat apetitul. Consumatorul are idei aberante, lasandu-si libera imaginatia, insa poate avea loc si o limpezire a gandurilor si o capacitatea de cunoastere mai extinsa, dar intervine si o sensibilitate la lumina. Are un efect afrodisiac, insa odata cu acesta se instaleaza si impotenta. Stimulul este diminuat odata cu un consum excesiv, insa intoxicarea ia proportii nebanuite.
Exista trei forme de baza: basuca (fumata sau in amestec cu tabac sau marijuana), cocaina hidrocalorica (injectata sau prizata) si Crack – cocaina baza libera (se fumeaza pentru ca nu se poate dizolva).
Cum bine stim, Amsterdam este cunoscut pentru posibilitatea de a consuma droguri, insa aici cocoaina este combinata cu amfetamina, ceea ce o face mult mai nociva. Cei de origine asiaca prefera un amestec de cocaina si rom, fumat cu ajutorul unei pipe gen narghilea.
Nu putem sa trecem peste ingeniozitatea “carausilor” care strecoara produsele indiferent de controalele exigente ale organelor de paza a frontierelor.

2.3. Canabisul – Marijuana, Hasisul si Ganja
	Canabisul (canepa) este o planta exotica ce creste in regiunile tropicale si subtropicale din Asia, Africa, America de Sud, Centrala si de Nord, dezvoltandu-se bine atat in stare salbatica, cat si in conditii de cultura. Expertii O.N.U. au constatat ca zone mari de cultura de Cannabis Sativa se gasesc in Maroc, Liban, Pakistan, Birmania, Nepal, Thailanda, Columbia, Jamaica si Mexic, sau chiar in S.U.A.
	Din Cannabis Sativa se prepara marijuana, hasisul, Ganja, etc. Traficul de droguri este dominat in multe tari de aceste produse, iar consumul in scopuri medicale este cu mult superior celorlalte substante. In anul 1965, s-a efectuat o cercetare stiintifica a Canabisului, constatandu-se faptul ca acesta contine o substanta 9-tetrahidrocanabinol (cunoscutul THC), un compus activ al mai multor varietati de canabis. Aceasta substanta este considerata de specialisti benefica pentru bolnavii de cancer, deoarece lupta impotriva celulelor afectate (maligne), neavand niciun efect nociv asupra celulelor bune.
	
Marijuana
Se prepara din frunze si tije seci uscate de Cannabis Sativa, reprezentand somitatile florale ale plantelor femele si mascule amestecate cu frunze, seminte si tulpini. 
	In tarile occidentale exista un consens care tinde sa legalizeze acest produs, pentru ca se considera ca ar fi inofensiv si ca ar putea fi consumat precum tutunul. Se spune ca este un drog slab ce provoaca o stare de euforie, stare de sete.
Hasisul
Cuvantul este arab si denumeste produsul preparat din varfurile florale ale plantei Cannabis Sativa, amestecate cu rasina secretata de planta. Rasina este indepartata de pe frunzele plantei femele si este presata in turte. Marocul este principala tara unde se cultiva hasis. 
Se poata consuma in forma pura sau in amestec cu tutun, fiind cunoscute mai multe modalitati de a fuma: asa-numitul „joint”, pipa, narghilea sau bong si vaporizator. Odata fumat, isi face efectul in functie de fiecare persoana, variind de la 30 secunde la 15 minute. Au fost constatate: scaderea frecventei pulsului, umplerea puternica a vaselor sangvine la nivelul ochilor, modificarea fluxului sanguin cerebral – stare de meditatie si concentrare. Pot aparea si simptome ca scaderea tensiunii arteriale, uscarea mucoasei bucale si faringiene, voma, diaree si senzatie de foame foarte accentuata. 
Initial, efectul este o stare de agitatie, tensiune, urmate de o senzatie placuta de siguranta. Sau persoana consumatoare poate fi deosebit de calma, in engleza avem cuvantul „stoned”. Pot aparea oscilatii, precum starea de ras nemotivat sau tacerea contemplativa. Determina o traire mai intensa a relatiilor de grup. 
Exista, bineinteles si efecte nocive, precum perceperea defectuoasa a realitatii obiective, panica si rareori poate declansa psihoze schizofreniforme. Este mai periculos decat tutunul deoarece contine mai mult gudron.

Ganja
Este produs vegetal obtinut din inflorescente si tulpinile plantei femele.
Se cunoaste un consum foarte ridicat al produselor obtinute din Cannabis Sativa, pe o arie geografie foarte intinsa, traficul de astfel de produse fiind si el ridicat.
	Chiar daca s-a considerat ca ar fi o planta inofensiva, ulterior oamenii de stiinta au demonstrat ca poate avea repercusiuni asupra sistemului de reproducere si endocrin, afecteaza personalitatea omului si poate provoca tulburari psihice. Dupa cum am spus, dauneaza mult mai mult plamanilor decat tutunul si dauneaza functiilor psihomotorii.

2.4 Ecstasy
Numele acestui drog provine de la transcriera fonetica in limba engleza a celor trei litere „XTC”. Este un drog relativ nou, preparat in laboratoare clandestine prin procedee chimice. In asamblu reprezinta grupa derivatilor amfetaminici: MDA, MDMA si altii. MDMA se comercializeaza cel mai des pe piata ilicita. 
Efectul acestui derivat de amfetamina produce stimularea sistemului nervos, dupa aproximativ 30-60 de minute. Se manifesta diferit la fiecare consumator in parte: o stare de ras nejustificat, energie accentuata, euforie, reducerea nevoii de somn, halucinatii optice si acustice, irascibilitate, hipertermie corporala, incetinirea pulsului. 
MDA – se apropie din punct de vedere farmacologic de amfetamina si L.S.D, avand ca efecte: dispozitie senina, largirea sentimentului de cunostinta, dorinta de a vorbi mult mai mult, fara halucinatii. Depinde foarte mult de doza administrata.
MDMA- un derivat al metamfetaminei ce are ca efecte: marirea capacitatii de observare, o energie majorata, separarea intre trup si suflet – sufletul este destins, iar trupul extenuat.
Trebuie sa amimtim aici ca se consuma pe baza unor tablete, pilule si sunt adeseori preparate chiar in intreprinderile farmaceutice, cu sau fara stiinta conducerii, insa din cauza preturilor tentante. Sunt relativ usor de procurat si de produs pentru ca sunt folosite substante ieftine. 
Traficul in randul acestui drog este destul de ridicat intrucat imbraca forma unor pilule, si nu pulbere, fapt ce avantajeaza raspandirea lui.
2.5 Mescalina
Aceasta este o substanta extrasa din cactusul „Peyote” si face parte din categoria drogurilor sintetice cu efecte halucinogene. A fost studiata de Gheorghe Marinescu, fondatorul Scolii romanesti de neurologie. Produce intoxicatii mortale, cu trei faze: excitatie fizica, senzoriala (halucinatii vizuale) si de depresiune pana la colaps. 
Planta creste in nordul Mexicului, in zona vecina cu California de Sud (Texas).  Partea plantei din care se extrage se gaseste sub forma de discuri, fiind cunoscute sub numele de „nasturi de mescalina”. Acestia au un gust amar si gretos, de aceea consumatorii prefera sa le mestece in timp ce consuma bauturi puternic aromate precum vinul. Mescalina produce halucinatii pentru aproximativ 12 ore, insa este de 5000 de ori mai putin activa decat L.S.D. Starile sunt greata si varsaturile.

2.6 L.S.D. - ul
Probabil am auzit cu totii de acele ciuperci parazite. LSD-ul este obtinut din acele ciuperci care se dezvolta pe secara. Initial, are un efect asemanator alcoolului, si anume ameteala, dar apoi se constata o stare de agitatie puternica, plina de imagini fantastice si stralucitoare. 
Se obtine pe cale chimica, din tartrat de ergotamina procurat din Germania sau Elvetia la pret de materie prima. Odata prelucrat, acesta aduce profit triplu. Se livreaza sub forme de tablete si se spune ca produce o calatorie ce variaza in functie de concentratie: 100-250 micrograme – calatorie de 8-16 ore, 50 – 100 micrograme  - 4-6 ore.
Exista si sub forma de sare, iar acesta este solubil in apa. Se administreaza dupa aplicarea pe un cub de zahar, hartie sugativa, consumat oral sau redizolvat in cafea. 
	Precum celelalte halucinogene, LSD-ul contine o substanta numita tahifilaxis, care reduce efectul indiferent de cat de mare este doza. De aceea, consumatorii inraiti trebuie sa se abtina pentru a redeveni sensibili la drog.

3.	Lupta anti-drog in diferite state.
In prezent, sunt desfasurate multiple actiuni pentru impiedicarea si limitarea dezastrului drogurilor, in intreaga lume. Cifrele si datele consumului si traficului de droguri sunt exorbitante.
In unele state s-au luat masuri serioase, s-au modificat legislatii si s-au inregistrat progrese.




3.1 Jamaica
Insula Jamaica este foarte cunoscuta, mai ales pentru imensele cantitati de marijuana, numita de localnici „Ganja”. Cifra de afaceri a contrabandistilor este impresionanta, 1,1 miliarde de dolari anual, mult mai mare decat suma obtinuta din comertul tarii cu bauxita si din turism.
A devenit al doilea furnizor pe plan mondial de marijuana, iar autoritatie au demarat proiecte de aplicare unor masuri mai ferme impotriva traficantilor, mai ales in ceea ce priveste zborurile aeronavelor, cu atat mai mult cu cat, pe insula, in fiecare noapte aterizeaza sau decoleaza avioane ale contrabandistilor.
La aceste imense cantitati de ganja, se adauga mari cantitati de cocaina.

3.2. Thailanda
Aici productia ilicita a crescut foarte mult, intrucat au crescut suprafetele insamantate cu mac, din cauza conditiilor climatice. Populatia din mediul rural produce si consuma opiu, dar in Thailanda este un aspect lipsit de importanta.
S-au luat masuri drastice inca din anul 1959, prin care s-a interzis folosirea opiului si a altor substante stupefiante. Chiar si asa, consumul si traficul nu au scazut prea mult. Pedepsele sunt in functie de gramul pe care il detii ilegal, adica un an pentru un gram.

3.3.	India
Pana in anul 1981, se considera ca in India traficul de droguri era neinsemnat. Insa in acest an, s-a constatat ca India este chiar punct de tranzit. 
Heroina produsa in India urma sa ia calea Europei Occidentale, dar autoritatile au intervenit.
Se consuma foarte mult canabis, atat in randul populatiei sarace, cat si in randul celor cu posibilitati materiale ridicate din zonele urbane.
Sunt aplicate, in mod traditional, masuri eficace de combatere a dependentei, de tratare a victimelor si de incetare a traficului ilicit.

3.4.	Japonia
Este o tara cu traditie in ceea ce priveste drogurile, fenomenul fiind mai intensificat in timpul celui de-Al Doilea Razboi Mondial. Se consumau mai mult droguri sintentice, pe baza de amfetamina. Din pacate, autoritatile nu reusesc sa faca foarte multe pentru a opri traficul ilicit, pentru ca exista mafia „Yakuza”, puternic implicata in astfel de „afaceri”, din care castiga enorm.
S-au luat masuri mai severe, si s-a infiintat un organism special de combatere si prevenire a consumului si traficului de droguri.



3.5.	Franta si Italia
In Franta, „French Connection”, o grupare cu traditie in traficul de droguri, a fost anihilata. Aceasta grupare producea heroina in laboratoare clandestine la Marsilia. Au fost arestati principalii traficanti, dar si judecatorul care s-a ocupat de caz a fost asasinat.
O noua grupare, care purta numele „New French Connection” a fost depistata in 1981 si au fost arestati 9 traficanti din Hong Kong care aveau asupra lor 10 kg de heroina roz, necunoscuta pana atunci – era granulata si nu pudra.
Traficantii au scazut preturile heroinei si au amestecat-o cu cofeina. Noul drog trecea din Thailanda in Franta, sau peste ocean in America (Roma, Milano, Palermo, Hamburg, Munchen, Lisabona, Amsterdam, etc).

Bineinteles, mafia italiana si-a pus amprenta si pe traficul de droguri, ce a cunoscut dimensiuni alarmante. Mafia siciliana obtine venituri de multe miliarde de dolari. Daca in Sicilia pentru a obtine 1 kg de heroina se platesc 250.000 $, in SUA, dupa ce este amestecata cu lactoza, se obtin aproximativ 10 milioane $.

3.6.	Peru, Bolivia si Columbia
Peru este principala sursa mondiala pentru productia ilicita de frunze de coca. Aici abuzul de droguri este o problema foarte grava. Se consuma: marijuana, cocaina, amfetamine, opiacee, halucinogene. Cele mai raspandite modalitati de consum al cocainei este amestecul acesteia cu alcool. In Peru se gasesc si cele mai puternice frunze de coca. Autoritatile au fost alarmate de situatia in care se afla statul, si au luat masuri in materie juridica si medicala, existant cea mai aspra legislatie din America Latina in materie de droguri. 
Bolivia este a doua mare producatoare de frunze de coca si se confrunta cu grave probleme ale abuzului de droguri. Aici au fost luate masuri in trecut, care nu s-au mai aplicat din cauza instabilitatii politice. Ministerul de interne Luis Arce Gomez a acordat protectie celor trei mari retele de traficanti cu cocaina, insa a fost demis de fostul dictator al Boliviei.
O.N.U. a constatat ca in Columbia situatia se agraveaza in mod constant. Culturile de arbusti de coca cresc continuu, de asemenea si cele de canepe indiana. Se vehiculeaza ca traficantii de cocaina for face tot posibilul ca acele culturi de canabis sa fie inlocuite cu cele de coca. Modalitatile de trafic sunt nemaivazute, incredibile, pentru ca se gasesc tot felul de modalitati, utilizandu-se toate cavitatile barbatilor si ale femeilor. In ceea ce priveste marijuana, aici se gasesc cele mai bune plante de canabis. Guvernul columbian este preocupat nu numai cu traficul de droguri si producerea unor astfel de substante, ci mai ales cu consumul abuziv de cocaina in randul tinerilor.


4.	Problema drogurilor in Romania
Asezarea geografica a facut Romania sa reprezinte „o placa turnata pentru traficantii de droguri” , intrucat se gaseste intre tarile consumatoare de droguri si cele producatoare.  Din pacate, Romania a devenit, alaturi de Olanda, Italia, Franta, Spania, Anglia, o piata de desfacere pentru contrabandisti, iar acest lucru este demonstrat si prin capturile realizate, mai ales in anul 2001.
Nivelul traficului de droguri si al consumului, cunoaste dimensiuni noi si se constata o crestere semnificativa a numarului de consumatori, indeosebi tinerii si cei implicati in furnizare, „dealeri”.
Afirmatia conform careia problema s-a amplificat, nu este gresita. Numarul de consumatori creste, retelele de traficanti si-au extins activitatea avand relatii atat pe plan national, cat si pe plan international.
Culturile ilicite de mac opiaceu de la Iasi si Oradea si descoperirea primului laborator clandestin de droguri sintetice aflat la Bragadiru si Chiajna, impun necesitatea unei riposte pentru reducerea consumului si traficului.
S-a constatat o evolutie a traficului si consumului de droguri dupa anii `90, fiind capturate cantitati impresionante de droguri, dintre care cele mai mari erau reprezentate de canabis si hasis, pe locul doi fiind heroina. Consumul de tigarete este din ce in ce mai intalnit la elevi.
Cu siguranta, la cum merg lucrurile in Romania, vor fi inregistrate cresteri cu privire la numarul consumatorilor. Iarasi, din pacate, unii nu isi dau seama de pericolul constituit de injectarea cu acelasi ac, fiind posibila transmiterea unor boli virale (HIV, SIDA, hepatita C). 
Putem observa si la nivelul Bucurestiului, ca reteaua de distributie se afla intr-un proces de extindere. Extinderea se va face pe plan international, ajungandu-se sa se comita multe crime. 
Odata cu legalizarea acelor „etnobotanice” s-a starnit o mai mare curiozitate in randul adolescentilor, ceea ce inseamna ca acestia vor consuma si alte droguri, nu numai aceste „droguri legale” care au pus vieti in pericol.
La nivel national, ar trebui sa existe un sistem unitar care sa lupte pentru combaterea si prevenirea acestui fenomen care afecteaza intreaga lume, de informare a tinerilor si de pedepsire a celor care savarsesc astfel de infractiuni, mai ales din randul farmacistilor si medicilor care elibereaza retete si medicamente in mod ilicit.
Exista dispozitiile Legii nr. 143/2000 privind combaterea traficului si consumului ilicit de droguri, insa din pacate nu este de ajuns, iar parerea mea este ca niciodata nu vor putea fi oprite consumul si traficul de stupefiante, cu atat mai mult cu cat putem incadra aici si cofeina, tutunul sau chiar alcoolul.

