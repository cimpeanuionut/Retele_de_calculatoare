Coruptia
	1.Ce este coruptia?
	Coruptia, în sens larg, reprezinta folosirea abuziva a puterii încredintate, în scopul satisfacerii unor interese personale sau de grup. Orice act al unei institutii sau autoritati care are drept consecinta provocarea unei daune interesului public, în scopul de a promova un interes/profit personal sau de grup poate fi calificat drept „corupt”. Nu este însa obligatoriu sa existe un prejudiciu (concret sau material) al interesului public pentru a putea identifica o fapta de coruptie. Rezumând putem spune ca ne aflam în fata unui fapt de coruptie atâta timp cât un magistrat, personal auxiliar sau functionar, profitând de pozitia sa, obtine alte beneficii personale, pentru sine sau pentru altul, în afara celor la care este îndreptatit prin lege (salariu/indemnizatii). Aceasta definire larga a coruptiei este reflectata în legislatia româneasca în sens restrâns, prin definirea anumitor infractiuni distincte care se încadreaza în termenul generic de coruptie, precum: darea si luarea de mita, traficul si cumpararea de influenta, primirea de foloase necuvenite etc.
	În materia dreptului penal, termenul caracterizeaza o anumita comportare a functionarului care îsi comercializeaza, îsi vinde atributele functiei si încrederea acordata de societate  primind în schimb bani ori alte foloase. Reprezinta un pericol social pentru societate prin vatamarea sau punerea în pericol a desfasurarii activitatii statului si a tuturor sectoarelor vietii sociale.
	Prin mica corup?ie se în?elege acel sector din corup?ie care nu aduce atingere intereselor majorita?ii indivizilor unui stat. În aceasta categorie poate fi inclusa corup?ia unui cadru medical, a unui func?ionar, etc care prin deciziile lor favorizeaza un individ sau grup de indivizi în detrimentul altora, dar acest gen de nedreptate este limitata în timp ?i spa?iu.
	Prin marea corup?ie se în?elege corup?ia la nivel înalt a unui func?ionar, demnitar, etc. Acest gen de corup?ie are ca ?i caracteristica principala efectul asupra întregului stat ?i a indivizilor care îl compun. Urmarile acestui gen de corup?ie se pot traduce în costuri directe sau indirecte care vor fi suportate într-un final de to?i contribuabilii.
	2.Coruptia la nivel mondial
	Coruptia este perceputa ca o problema serioasa la nivel international. Transparency International – Berlin defineste coruptia ca folosirea necorespunzatoare a puterii publice pentru câstiguri personale. În multe tari, mituirea functionarilor publici se considera infractiune. Consecintele negative ale coruptiei implica mai multe aspecte: aceasta poate conduce la concurenta neloiala, preturi mai mari si slabirea încrederii în guvernare. Coruptia reprezinta o amenintare pentru toate tarile, desi natura si întinderea sa pot diferi de la o societate la alta. Si în Uniunea Europeana coruptia este perceputa ca o problema grava. Conform Raportului Anticoruptie 2014 al UE, costul aferent coruptiei în Uniune si statele membre este de 120 miliarde euro pe an. 76% dintre europeni considera coruptia ca fiind un fenomen extins. Raportul observa de asemenea ca prevalenta coruptiei precum si politicile anticoruptie difera foarte mult între statele membre. În cadrul Uniunii Europene, coruptia este în special o problema în câteva tari, printre care si România. Conform Indicelui de Perceptie a Coruptiei 2014, coruptia este un fenomen destul de extins în România, tara clasându-se pe locul 69 din 175 de tari incluse în studiu. În Indicele Controlul Coruptiei 2013 al Bancii Mondiale, România ocupa locul 52  fiind pe penultimul loc între statele membre UE. Conform Eurobarometrului, 93% dintre cetatenii români considera coruptia ca fiind extinsa, procentul fiind semnificativ mai mare decât media UE de 76%.
	In Germania, in iulie 1995, inalti functionari din industria auto au fost arestati sub acuzarea de a fi bagat in buzunar cateva "comisioane".  In tari in ascensiune, precum Koreea de Sud, sau Mexic, dar si in tari dezvoltate: Franta, Italia, Belgia sau Japonia, au fost operate nenumarate dosare penale, toate cu acelasi laitmotiv - CORUPTIA -. A nu se crede ca SUA a fost ocolita de acest flagel. Nici pe departe. Publicatii din Marea Britanie, Olanda, Japonia precum si o voluminoasa bibliografie despre tangentopoli italieni intaresc supozitia ca nu exista civilizatie care sa nu cunoasca o forma sau alta de coruptie! Transparency International, o organizatie care a declarat razboi coruptiei, publica periodic un rating al tarilor lumii, in care apreciaza coruptia pe o scara de la 1 la 5. Nu mai putin de opt tari au primit "calificativul" maxim. 
	Exemplele de succes în eradicarea coruptiei sunt, în ultimele decade, foarte putine. Practic doar doua tari au reusit sa aduca fenomenul la niveluri foarte scazute, respectiv Hong Kong si Singapore. Dar aceste tari sunt foarte mici si metodele utilizate în lupta anticoruptie au fost deseori incompatibile cu principiile democratice. Prin urmare,Rothstein (2007) opineaza ca masurile prin care se încearca sa se rezolve probleme punctuale sau sectoriale sunt ineficiente. Împotriva coruptiei, spune autorul suedez, se poate lupta doar prin ceea ce el numeste „big bang”, adica masuri radicale adoptate de cineva înzestrat cu o foarte mare autoritate.
	3.Coruptia in Romania

	Coruptia este una dintre problemele cele mai grave cu care se confrunta tara noastra.Coruptia s-a raspândit în toate domeniile si în toate ramurile activitatii. Putem vorbi astfel despre coruptie economica (actiunile ilicite ale agentilor economici sau ale unor persoane participante, constând în: frauda în gestiune, înselaciune, abuzul de putere, falsuri în acte etc), coruptie profesionala (actiunile imorale si ilegale ale functionarilor publici sau ale altor salariati care îsi îndeplinesc atributiile de serviciu în mod preferential sau conditionat) sau coruptie politica (folosirea influentei si a puterii de catre oamenii politici în scopuri personale). Tocmai din acest motiv sunt tot mai multe forme si dimensiuni ale coruptiei. 
	Obisnuinta populatiei de a se confrunta cu coruptia duce la distrugerea oricarui sentiment de corectitudine. Relatiile intre oameni ajung sa fie determinate de predispozitia de a corupe si de a fi corupt, iar practica coruptiei prevaleaza intereselor comunitatii.Dezavantajati sunt cei saraci sau cinstiti, care din diferite motive nu pot sau nu vor sa intre in joc. Astfel ei vor fi tot timpul cu un pas in urma fata de cei care-si permit sa influenteze deciziile in favoarea lor. Cel mai des intalnit caz este acela in care drepturile conferite tuturor prin constitutie si lege sunt conditionate de mite. Ceilalti in schimb nu sunt supusi acestui tratament incorect, ajungandu-se in anumite cazuri pana la scutirea de taxe si impozite. Se ajunge la drepturi care dpdv al clasei sociale n-ar trebui acordate si cu siguranta n-ar fi necesare.
	In cercetarile realizate la comanda Directiei Generale Anticoruptie din cadrul Ministerului Administratiei si Internelor în anii 2007, 2008 si 2009 sistemul sanitar este situat pe primul loc, fiind urmat de Parlament, Guvern si autoritatile locale. Cercetarile realizate de catre Asociatia pentru Implementarea Democratiei plaseaza Parlamentul în fruntea clasamentului, urmat de Guvern, sistemul sanitar si autoritatile locale. Observam ca, chiar daca ordinea difera, fruntasii ramân aceeasi. O alta concluzie care se desprinde din studierea diferitelor cercetari disponibile este pesimismul populatiei în legatura cu evolutia fenomenului coruptiei. Astfel, în toate sondajele peste 50% dintre cei intervievati considera ca situatia s-a înrautatit de-a lungul timpului, iar perspectivele pentru viitor sunt negative. În rapoartele anuale realizate de catre Transparency International punctajul obtinut de tara noastra s-a îmbunatatit usor de la 2,6 în 2001 la 3,7 în 2010, cu un maxim de 3,8 în 2009, corespunzator situatiei din 2008. Pozitia în clasament a fluctuat, în primul rând datorita faptului ca tarile având acelasi punctaj ocupa locuri identice.
	Indiferent ca este vorba de sondaje sau studii efectuate de institutii publice sau de catre ONG-uri sau de rapoarte ale organismelor internationale, caracteristica generala a acestora este accentul aproape exclusiv asupra deficientelor din functionarea justitiei.Nici o campanie anticoruptie nu poate avea sorti de izbânda fara factorul de descurajare pe care justitia trebuie sa îl reprezinte pentru cei care încalca legea. Importante sunt si masurile de natura manageriala prin intermediul carora oportunitatile de a comite fapte ilegale sunt reduse sau chiar eliminate. Urmarirea si pedepsirea coruptilor este dificila, costisitoare si cu rezultate nesigure.Intre efectele negative ale activitatilor ilegale ale acestora trebuie inclusa si coruperea altor persoane din jurul lor, cu alte cuvinte, un adevarat fenomen de multiplicare. Toate aceste pagube pot fi evitate prin masuri care sa elimine posibilitatile celor tentati sa comita fapte de coruptie de a-si pune planurile în aplicare.Constientizarea faptului ca si alte persoane sunt corupte reprezinta un soi de stimul pentru cei tentati sa comita fapte ilegale. Daca numarul celor necinstiti este mare si pericolul de a fi pedepsit este redus. Coruptia este prin urmare un fenomen care se autoalimenteaza.
	Obisnuit cu metodele informale de a obtine bunuri si servicii, cetateanul român nu considera comportamentele corupte la fel de nocive precum le considera cetatenii din tarile occidentale. Ilustrativ este faptul ca persoane acuzate de încalcarea legii au fost alese în functii publice, în calitate de membri ai Parlamentului, primari sau consilieri locali sau judeteni.
	4.Concluzii
	Dupa cum am spus, coruptia se regaseste in tarile intregii lumi. Majoritatea oamenilor, si nu numai cei din lumea occidentala, sunt de acord ca aceasta este o practica absconsa (in cazul in care nu se afla in randurile celor care profita de pe urma acesteia). Coruptia este "terminator-ul" societatii, sapand la radacina concurentei si interesului public. Deplorabil este insa faptul ca, in tarile in dezvoltare sufera cel mai mult aceia care, datorita portofelului aproape gol, nu pot sa intoarca deciziile in favoarea lor. Numarul de cazuri descoperite pana azi este de ordinul miilor. Beneficiarul direct este crima organizata care, cu ajutorul unor functionari, aflati pe statul de plata, cauta sa obtina influenta asupra autoritatilor. Nici un sector nu este "scutit" de practici corupte sau quasi-corupte. Rar trece o zi fara ca alte si alte cazuri noi sa iasa la iveala. 
	Dar una dintre marile probleme ale României este implementarea legilor existente. Asa cum arata toate rapoartele Comisiei Europene, sistemul judiciar românesc se confrunta cu mari dificultati, cea mai importanta fiind lipsa de personal si calitatea slaba a acestuia. Din acest motiv eficienta instantelor lasa de dorit. De asemenea, de-a lungul timpului s-a manifestat  în grade diferite si o lipsa de vointa politica privind lupta împotriva coruptiei. În timp au aparut numeroase acuzatii în legatura cu influente politice asupra justitiei.

Bibliografie si Sitografie
1.https://www.researchgate.net/publication/49606820_Coruptia_in_Romania_o_problema_de_nerezolvat/fulltext/57a7501008ae3f452938d1ab/49606820_Coruptia_in_Romania_o_problema_de_nerezolvat.pdf
2.file:///C:/Users/gabriel/Downloads/Raport%20de%20cercetare_CRIMA%20ORGANIZATA%20CORUPTIE%20(1).pdf
3. https://ro.wikipedia.org/wiki/Corup%C8%9Bie
4. European Commission, European Commission Report on the Progress in Romania under the Co-operation and Verification Mechanism, 2009, [Online] disponibil la adresa http://ec.europa.eu/dgs/secretariat_general/cvm/docs/sec_2009_1073_en.pdf, accesat la data de 26 septembrie 2010.
5. Andrei, T., Matei, A. si Rosca, I.G., The Corruption. An Economic and Social Analysis, Bucuresti: Editura Economica, 2009
6. European Commission, European Commission Report on the Progress in Romania under the Co-operation and Verification Mechanism, 2008, [Online] disponibil la adresa http://ec.europa.eu/dgs/secretariat_general/cvm/docs/sec_2008_2349_en.pdf, accesat la data de 26 septembrie 2010.
